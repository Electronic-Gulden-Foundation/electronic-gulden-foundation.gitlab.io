Beste Community,

Het is lang geleden dat jullie via deze nieuwsbrief iets van ons gehoord hebben. Maar dat is zeker niet omdat we 
stil hebben gezeten - integendeel. 2020 heeft zich tot zover ontwikkeld als een uitzonderlijk jaar - niet alleen voor de 
eGulden. Tussen al het slechte nieuws door willen we graag mededelen dat de eGulden vandaag 6 jaar is geworden. Dat 
vieren we met een nieuw samenwerkingsverband met het beursbedrijf [Folgory](https://folgory.com).

Folgory is erg jong, is opgericht in mei 2019, maar timmert keihard aan de weg, heeft momenteel reeds een miljard dollar 
omzet per dag en prijkt op de 25e plaats van de crypto-exchanges wereldwijd. Wat Folgory voor eGulden bijzonder maakt is 
dat hun ambitie verder reikt dan het functioneren als normale exchange. Die ambitie is gericht op betaalvoorzieningen en 
om een partij als Paypal naar de kroon te steken. Met name de beschikbare winkeliersfuncties, zoals de aansluiting op 
Woocommerce en de pinautomaat voor op de toonbank vonden wij zeer interessant.

Voor Folgory is eGulden het eerste cryptoproject, naast het standaard BTC, ETH, LTC en BCH kwartet, dat ingezet gaat 
worden om de winkeliersfuncties te ondersteunen en zal EFL binnenkort prijken op de Folgory merchant APP voor 
[Android](https://play.google.com/store/apps/details?id=com.app.folgory&hl=nl) en 
[Apple](https://apps.apple.com/au/app/folgory-merchant/id1475779232?l=nl).

De komende weken willen we jullie via deze weg verder op de hoogte brengen van onze plannen in 2020!

Wij wensen iedereen in deze onzekere tijden een gezond 2020.

De eGulden Community
