Zoals mogelijk bekend is de stichting sinds juli 2014 verantwoordelijk voor de introductie van de eGulden/EFL en voor het bewaken van deze blockchain. Daarom willen wij in dit Kanaal een paar zaken rechtzetten. De stichting is niet de initiatiefnemer van de eGulden maar een vrijwilligersgroep. Die is ontstaan uit een “lekker cryptisch”-achtige gemeenschap van gebruikers en sinds 2014 zijn wij getuige van een bijzonder fenomeen:  **de negatieve insteek op cryptogeld**.

Al vóórdat eGulden het daglicht zag was er sprake van strijd, maar eenmaal op de markt werd het een doelwit voor media die zonder veel diepgang een oordeel velden. Dat had overigens net zo goed betrekking op Bitcoin en is een rode draad in het bestaan van cryptogeld. Er zit een patroon in deze negativiteit, waarover we graag later willen uitweiden. Belangrijker is dat het ons extra heeft aangezet om na te denken over de ethiek van cryptogeld. Deze inzichten willen we graag samen met jullie verder uitwerken, maar voor één hoofdpunt vragen we nu jullie aandacht: **UITWISSELBAARHEID**. 

Door Bitcoin te klonen als eGulden was het eerste uitwisselbaarheid-compromis een feit, direct gevolgd door bestemmen van eGulden voor Nederlandstaligen. Door deze twee feiten kleefde er iets aan cryptogeld. De ene munt was de andere niet meer. Toch werd eGulden ook door ons als een heilzame ontwikkeling gezien. Niet om te concurreren met Bitcoin, maar om het te verlengen. Als stichting zijn we dan ook steeds meer tot de conclusie gekomen dat onze taak “het bewaken van de blockchain” ook bestaat uit het voorkomen dat er nog meer gaat “kleven” aan de eGulden: “**De eGulden is vrije software zonder eigenaar**”

Om die reden willen we iedereen toelaten op onze media, maar helaas zijn er uitgesproken individuen die de eGulden daar inkleuren voor een eigen agenda. Het belangrijkste voorbeeld is wel Yoshi Livo. Na een klein half jaar als secretaris van de stichting te hebben geopereerd is hij in november 2014 unaniem weggestemd vanwege zijn weigering om eGulden neutraal te houden. In diverse kanalen spreekt hij over eGulden op een manier die volgens ons niet zou moeten:  Zich afzettend tegen andere initiatieven en met politieke motieven. Natuurlijk is het goed om te laten zien waar eGulden afwijkt van Bitcoin. Zo kan iedereen de “**ethiek van het cryptogeldinitiatief**” beoordelen. Maar wij vragen dringend aan de Yoshi’s onder jullie om te stoppen met het verbinden van je politieke voorkeur met iedere vorm van cryptogeld. Je bezit is privé en je inzet is vrijwillig.
