Beste EFL Community,

In deze nieuwsbrief zullen we ingaan op de waarde van de eGulden en hoe deze weer kan worden omgezet naar euro’s. Laatst 
kregen we een vraag hierover, en we vonden dit een goed moment om dit weer eens toe te lichten.

<blockquote>Ik heb al een tijdje eGuldens op coinomi staan, maar hoe kan ik ze weer omzetten naar euro’s?</blockquote>

In de loop der jaren krijg je als stichting zijnde dergelijke vragen natuurlijk vaker, maar het antwoord is een beetje 
afhankelijk van de huidige tijdsgeest. Om EFL om te wisselen naar Euro moet je eigenlijk de markt op. Op onze wiki kun 
je de [beschikbare handelsplaatsen](https://wiki.egulden.org/index.php?title=Beurzen) vinden. Momenteel is er geen 
direct euro aanbod, maar wel een Bitcoin aanbod. Het hoogste bod is op het moment van schrijven 0.00000700 BTC per EFL 
bij [Folgory](https://folgory.com/trade-crypto/EFL_BTC). Je kunt je registreren op deze exchange, je eGuldens verkopen 
voor Bitcoins of Litecoins en deze wisselen naar euro’s via de [BTC-EUR markt](https://folgory.com/trade-crypto/BTC_EUR) 
of bij bijvoorbeeld [https://bitonic.nl/](https://bitonic.nl/).

Om hoeveel EFL het precies gaat is onduidelijk, maar het kost best wat moeite om je in te schrijven op een beurs als 
Folgory, en er is momenteel niet veel liquiditeit. Wij doen wat we kunnen om dat te verbeteren door bekendheid aan EFL 
te geven, zoals nieuwsbrieven versturen, artikels te publiceren en bijeenkomsten te organiseren. Zo bereiken we meer 
publiek. 

Verder wordt het door de politiek steeds moeilijker gemaakt om euro's te verkopen, zodat de registratie drempel bij 
geldwisselaars steeds hoger wordt, evenals als de wisselkosten. Het is bijvoorbeeld al een lange tijd verplicht om je 
paspoort in te leveren om zelfs de kleinste bedragen te mogen wisselen. Ook is onlangs is de hernieuwde 'Wet ter 
voorkoming van witwassen en financieren van terrorisme' ingevoerd dat strenge en onduidelijke regels oplegt aan 
bedrijven die ook maar iets te maken hebben met blockchains. Daarnaast moeten binnenkort grote bedragen aan 
[toezichtskosten](https://www.dnb.nl/nieuws/dnb-nieuwsbrieven/nieuwsbrief-cryptodienstverleners/nieuwsbrief-aanbieders-van-cryptodiensten-mei-2020/dnb388459.jsp) 
betaald worden door deze bedrijven. Mede hierdoor zijn er al meerdere aanbieders gestopt, waaronder Guldentrader, een 
bedrijf dat tot voor kort mogelijkheden bood om eenvoudig eGuldens te wisselen.

Het is niet voor niets dat de euro beschermd moet worden. Als je het ons vraagt wordt die steeds kwetsbaarder en daar 
hebben de eGulden, Bitcoin en witwassen niets mee te maken. Daarom kun je bijna niets beter doen dan je EFL gebruiken 
waar het voor bedoeld is: Gebruik het gewoon als geld. Zolang er geen tussenpersoon nodig is die aan allerlei regels 
moet voldoen is er niets aan de hand. Je zal de andere partij alleen zelf moeten vinden. Zo is cryptogeld oorspronkelijk 
bedacht - als peer to peer geld. 

In onze [FAQ](https://e-gulden.org/index.php/veel_gestelde_vragen) staat als 6e vraag: "Hoe betaal je iemand met 
e-Gulden die er nog nooit van heeft gehoord?". Als je daarop klikt laten wij je zien dat dat een kwestie is van een 
minuutje werk (hint: [https://efl.nl/](https://efl.nl/)).

Heb jij naar aanleiding van deze nieuwsbrief nog vragen, laat het ons weten of kijk of je de antwoorden kan vinden in 
onze [FAQ](https://e-gulden.org/index.php/veel_gestelde_vragen) of de 
[wiki](https://wiki.egulden.org/index.php?title=Hoofdpagina).

De eGulden Community
